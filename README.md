# 🔍 *DRAGAMINA* 💣

> Software Ingeniaritza ikasgaieko proiektu finala dragamina bat sortzean datza. Dragamina bideojoko bat da, Robert Donnerrek asmatuta 1989. urtean. Jokoaren helburua minaz betetako esparru bat guztiz garbitzea da, minarik ikutu gabe.

Jokoaren arauak hurrengoak dira:

- Esparrua gelaxkaz osatuta egongo da. Gelaxka batzuek zenbaki bat dute; zenbaki honek bere inguruko gelaxketatik zenbatek duten mina adierazten du. Hau da, gelaxka batek 3 zenbakia badu, bere inguruko 8 gelaxketatik (gutxiago izango dira tableroaren mugak badira) hiruk mina daukate, eta beste bostek ez.
- Zenbaki gabeko gelaxka bat altxatzeak inguruko gelaxketan minarik ez dagoela esan nahi du; beraz, zortziak altxatuko dira ere.
- **Minadun gelaxka bat altxatzen bada, partida bukatuko da, porrota lortuz.**
- Laguntza gisa, bandera bat jarri daiteke gelaxka baten gainean, mina gelaxka horretan egon daitekeela adierazteko.
- **Mina gabeko gelaxka guztiak altxatzean, partida bukatuko da, garaipena lortuz.**

Jokoak sarrerako leiho bat izango du, non jokalariari izena eta jokoaren zailtasuna (1-3 artean) eskatuko zaion. Partidan sartzean, dinamika erraza da. Zailtasunaren arabera mina kopuru bat egongo da. Gelaxkak altxatzeko, ezkerreko klika eman behar da. Mina duen gelaxka aurkitzen (uste) denean, eskumako klikarekin bandera batekin markatuko da. Banderadun gelaxka bat ezingo da altxatu, baina marka bai kendu ahalko zaio. Gainera, posizio batetan dudarik balego, berriz ere eskumako klika ematean galdera ikur batekin markatuko da. Banderaduna ez bezala, gelaxka hau bai altxa daiteke.

Jokoa irabaztean, leihoaren behealdean dagoen betaurrekodun aurpegiari klik egitean puntuazio historiko altuenak erakusten dituen beste leiho bat irekiko da. 

Honetaz gain, partida berri bat hastea posible izango da une oro. Aurpegitxoa sakatzean, zailtasun bereko beste panel bat sortuko da. Partida galdu berria bada, leiho bat agertuko da galdetuz partida berria hasi nahi bada. Beste zailtasuneko partida bat hasi nahi bada, goiko menuaren bitartez egin daiteke. Menu horretan, honetaz aparte, laguntza ere egongo da. Arestian aipatutako arauak agertuko dira orduan, behar izanez gero.

Java erabiliz, Windowsen joko historiko hau birsortzea lortu dugu.
